[
    {
      "title": "Çavdarhisar MYO Yeni Öğrencilerini Bekliyor",
      "date": "10 Ağustos 2020, Pazartesi",
      "description": "DPÜ Çavdarhisar Meslek Yüksekokulu yeni öğrencilerine kavuşmak için gün sayıyor. İlk olarak 1994 yılında kurulan ve 2005 yılına kadar eğitim vermeyi sürdüren Çavdarhisar MYO, bünyesindeki Eğlence ve Seyahat Hizmetleri Bölümüne bağlı Turist Rehberliği programına öğrenci alımı için Yükseköğretim Kuruluna (YÖK) ilettiği başvuru kabul gördü. Meslek yüksekokulumuzun Turist Rehberliği programına bu yıl 30 öğrenci kabul edebilecek. Konuyla ilgili Çavdarhisar MYO'dan aday öğrencilere hitaben yapılan açıklamada 'Sevgili öğrenciler, Çavdarhisar Meslek Yüksekokulumuz 2020-21 Akademik Yılı'nda Turist Rehberliği bölümünde eğitim vermeye başlayacak. Sizleri dünyanın ilk borsası olan Macellum'un kurulduğu, Anadolu'nun en eski medeniyetlerine ev sahipliği yapmış Aizanoi'ye ve daha nice medeniyetlere ev sahipliği yapan Çavdarhisar'a bekliyoruz' ifadeleri kullanıldı.",
      "image": "http://medya.dpu.edu.tr/files/2020/07/28/5f200c7f8ba35/daf6461f3549f66e30ed61f948f2852f_.jpeg"
    },
    {
      "title":  "DPÜ’nün Yükselen Değeri Emet Meslek Yüksekokulu",
      "date": "10 Ağustos 2020, Pazartesi",
      "description": "Kütahya Dumlupınar Üniversitesi Emet Meslek Yüksekokulu 1994 yılında kurulmuş olup 1998 yılında mevcut bölümlerin II. Öğretimleri açılarak eğitim ve öğretime devam etmiş, 2008 yılında Üniversite Rektörlüğü, Emet Kaymakamlığı, Emet Belediyesi, Yüksekokul Derneği, Kamu Kuruluşları, Sivil Toplum Kuruluşları ve Emet halkının destekleriyle inşa edilen mevcut binasına taşınmıştır.  Acil Durum ve Afet Yönetimi, Çocuk Gelişimi, Kimya Teknolojisi, Maliye, Sağlık Kurumları İşletmeciliği, Sosyal Hizmetler bölümleriyle altı ayrı programda devam eden eğitim-öğretim, çağdaş ölçütlere uygun biçimde hazırlanmış müfredatla sürdürülmektedir. Yüksekokulumuzun sahip olduğu çağdaş, teknolojik, kaliteli fiziki alt yapısıyla; çalışkan, donanımlı, akademik ve idari personeli ile yerel ve ulusal düzeyde oluşturduğu iş birliği ile sektörün ihtiyaçlarına yanıt veren, bilim ışığında gereken mesleki becerileri kazanmış, nitelikli bireyler yetiştirmeyi amaçlamaktadır. Türkiye’nin Değer Katan Üniversitesi olan Kütahya Dumlupınar Üniversitesi bünyesinde eğitim öğretim faaliyetlerine devam eden Emet Meslek Yüksekokulu, ülkemizin ihtiyaç duyduğu nitelikli iş gücünün yetiştirilmesinde önemli bir konumda yer almaktadır. Gelecek yıllarda da mesleki ve teknik eğitim alanında öncülüğünü yeni projeler ve uygulamalar ile sürdürmeyi, geçmiş yıllardaki ulusal ve uluslararası ilişkilerini arttırmayı hedeflemektedir.  Bilinmelidir ki ülkelerin rekabet gücünü ortaya koyan en birincil faktör bilgidir. Kamu yatırımlarının önde gelen yatırım araçlarından bir tanesi de üniversitelerdir. Üniversiteler bulundukları bölgeye insan kaynağı, kültürel ve sosyal anlamda birçok çeşitli alanda katkı sunarken üniversitelerin kurulduğu bölgeler de gerek sosyo-kültürel, gerekse akademik anlamda öğrencilere katkı sunmaktadır.   Hititler ve Roma Dönemi'ne ait kalıntılar barındıran Emet ilçemiz tarihi bağlamda M.Ö. 5000'li yıllara tanıklık etmektedir. Bununla birlikte gelişmiş termal kaynakları ve Türkiye’ de tek dünyada ikinci olan yosun havuzu sayesinde hem şifa dağıtmakta hem de turizme katkı sağlamaktadır.  Yörenin önemli eserlerinden bir tanesi de Eğrigöz Kalesi'dir. Romanya kralının ya da bilinen adıyla Kazıklı Voyvoda'nın, bir süre buradaki zindanda esir tutulduğu söylenmektedir. Dört bir tarafının eşsiz güzelliklerle dolu olduğu kale görülmeye değerdir.  Emet'e yaklaşık 15 kilometre uzaklıkta bulunan Tahtalı Göleti ise, yerel halk ve öğrenciler tarafından bahar aylarında çokça tercih edilmektedir. Emet ilçemizde çok sayıda konaklama merkezi mevcuttur. Özellikle inşaatı henüz tamamlanan ve 538 öğrenciye hizmet imkanı sunan Kredi Yurtlar Kurumu Yurdu yeni eğitim- öğretim yılında öğrencilerini kucaklamaya hazırlanmaktadır.  Tüm bu özellikleri içerisinde barındıran Emet İlçemiz öğrencilerimiz için de bir cazibe merkezi haline gelmektedir.   Arzu ettikleri meslek eğitimini alıp hızlıca iş hayatına başlamak isteyenler artık Meslek Yüksekokullarını tercih etmektedir. Bilgi çağına uygun, doğru kariyer yollarında ilerleyerek geleceğini planlamak için doğru üniversiteyi seçmek oldukça önem arz etmektedir.  Sizler de yarından sonrası için Emet Meslek Yüksekokulunu seçin.",
      "image": "http://medya.dpu.edu.tr/files/2020/08/06/5f2bf0e1aeb66/bc5b7148da669ebd6c355b7adf7624da__.jpeg"
    },
    {
      "title": "109 Öğrencimiz Staj Seferberliği Projesinde",
      "date": "05 Ağustos 2020, Çarşamba",
      "description": "Staj Seferberliği Projesi için üniversitemizden 109 öğrencinin başvurusu T.C. Cumhurbaşkanlığı İnsan Kaynakları Ofisi tarafından yapılacak değerlendirilmeye hak kazandı. Gerek ulusal basında ve gerekse de sosyal medya üzerinden yoğun bir şekilde tüm Türkiye'de paylaşılan Staj Seferberliği Projesi öğrencilere pandemi sürecinde önemli bir fırsat sunuyor. Bu yıl, pandemi nedeniyle öğrencilerin staj imkanlarının kısıtlı olması ve mezuniyetine engel olması düşüncesiyle yola çıkılan proje aracılığıyla, örgün eğitim veren lisans programlarında son sınıfa geçen öğrencilere kamu kurum, kuruluşlarında ve özel sektörde staj imkanı tanınacak. Staj Seferberliği programına, örgün eğitim veren lisans programları ile dört yıllık eğitim veren yüksekokullarda son sınıfa geçen ve not ortalaması 4 üzerinden 2 ve üzeri olan öğrenciler başvuru yaptı. 3 Ağustos Pazartesi günü sona eren başvuru sonuçları için başvuran öğrenciler başvuru sonuçlarını 11-18 Ağustos tarihleri arasında  T.C. Cumhurbaşkanlığı İnsan Kaynakları Ofisi web sayfasından (https://www.cbiko.gov.tr/ ) görebilecek ve kendilerine ayrıca bildirim yapılacak.",
      "image": "http://medya.dpu.edu.tr/files/2020/08/05/5f2a8aaf269d9/2bc144c56248b2348eb0688585c43a1e_.jpeg"
    },
    {
      "title": "Prof. Dr. Kazım Uysal Personellerimizle Bayramlaştı",
      "date": "05 Ağustos 2020, Çarşamba",
      "description": "Rektörümüz Prof. Dr. Kâzım Uysal üniversitemizin akademik ve idari personelleri ile bayramlaşma töreni düzenledi. Bayramlaşma töreni için oluşturulan video konferans sistemine bağlanan Prof. Dr. Kâzım Uysal'a rektör yardımcılarımız Prof. Dr. Hasan Göçmez, Prof. Dr. Muammer Gavas, Genel Sekreter Vekilimiz Prof. Dr. Atilla Batur, Genel Sekreter Yardımcılarımız Miktat Bektaş ve Bayram Adıgüzel de eşlik etti. Görüşmeye katılan farklı akademik ve idari birimlerden personellere tek tek bayramlaşan Rektörümüz, görüşmeler sırasında ilgili birimlerde yürütülen çalışmalar hakkında bilgiler aldı ve önümüzdeki günlerde başlayacak olan üniversite tercihlerinde öğrencilerden gelecek olan sorulara hassasiyetle yaklaşılması konusunda tavsiyelerde bulundu. Bayramlaşma, Rektörümüzün tüm katılımcılara teşekkür etmesi ve çalışmalarında başarılar dilemesi ile sona erdi.",
      "image": "http://medya.dpu.edu.tr/files/2020/08/05/5f2a920805a12/510c1fb932466763c3199fe419583a52_.jpeg"
    },
    {
      "title":  "DPÜ YÖK Sanal Fuarı 2020’de",
      "date": "05 Ağustos 2020, Çarşamba",
      "description": "Kütahya Dumlupınar Üniversitesi, Üniversiteni Keşfet YÖK Sanal Fuarı 2020’ye katıldı. Yükseköğretim Kurulunun Türkiye'de eğitim veren üniversiteleri tanıtmak amacıyla düzenlediği ve 4 gün sürecek fuarda Salon 6'da yer alan DPÜ’yü tercih etmeyi düşünen adayların tüm soruları, ilgili bölümlerin akademik ve idari personelleri tarafından anında yanıtlanıyor. 4-7 Ağustos 2020 tarihlerinde 09.00-17.00 saatleri arasında gerçekleştirilecek fuara Türkiye’den devlet üniversiteleri ile vakıf üniversiteleri ve meslek yüksekokullarının yanında Yükseköğretim Kurulu Başkanlığı da aktif olarak katılım sağlıyor. Adaylar fuara, https://sanalfuar.yok.gov.tr/ adresinden belirtilen tarihler içinde ulaşabilecekler.",
      "image": "http://medya.dpu.edu.tr/files/2020/08/04/5f290df0cae10/e5406b451e2a651dff4adf73b90c2867_.jpeg"
    },
    {
      "title": "Prof. Dr. Kazım Uysal Medya Temsilcileriyle Görüştü",
      "date": "29 Temmuz 2020, Çarşamba",
      "description":
        "Rektörümüz Prof. Dr. Kâzım Uysal ulusal ve yerel medya temsilcilerinin katıldığı bir basın toplantısı düzenledi. Toplantıda Rektörümüze Rektör yardımcılarımız Prof. Dr. Muammer Gavas, Prof. Dr. Hasan Göçmez ve Prof. Dr. Mustafa Aydın ile Genel Sekreter Vekilimiz Prof. Dr. Atilla Batur da eşlik etti. Video konferans yöntemiyle düzenlenen toplantıda katılımcıları selamlayan Prof. Dr. Kâzım Uysal sözlerine, “Yönetime gelişimizin birinci yılında sizlerle belirli aralıklarla gerçekleştirdiğimiz basın toplantılarının bir yenisini düzenliyoruz. Geride kalan bir yılda Kütahya Dumlupınar Üniversitesinde pek çok değişim yaşandı. Bunların başında Üniversitemizin diğer kuruluşlarla iş birliği projelerindeki büyük artış geliyor” diyerek başladı.",
      "image": "http://medya.dpu.edu.tr/files/2020/07/29/5f21c72c7fc5f/4dec9458c6a19e28b6e62f6dcf2a3dd9_.jpeg"
    }
  ]


